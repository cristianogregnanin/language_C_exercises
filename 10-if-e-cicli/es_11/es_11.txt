II seguente algoritmo determina il giorno della settimana corrispondente a una data successiva al 15 ottobre 1582 ed espressa mediante tre valori numerici che rappresentano rispettivamente il giorno (G), il mese (M) e l'anno (A):
• il valore di M deve essere diminuito di 2;
• se il valore di M è negativo allora al valore di A deve essere sottratto 1 e al valore di M deve essere sommato 12;
• il giorno della settimana è dato dal resto della divisione per 7 del risultato della seguente somma algebrica:
- valore di G;
- valore di A;
- parte intera di A/4;
- parte intera di A/100 con segno negativo;
- parte intera di A/400;
- parte intera di (M-2) * 31/12.
Se il risultato è 0 il giorno è domenica, se è 1 lunedì, se è 2 martedì e così via fino a 6 che corrisponde a sabato.